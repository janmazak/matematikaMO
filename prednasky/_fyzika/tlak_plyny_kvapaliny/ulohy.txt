1. Na prvom stretnutí sme robili niekoľko pokusov so striekačkou.
Nakresli a vysvetli jeden z nich.

2. Keď sme nafúkali koleso na bicykli, pumpa sa zahriala.
Prečo? A v ktorej časti sa zohrieva najviac?

3. Keď plechový sud naplníme horúcou parou, pevne uzavrieme a potom
postriekame dostatočným množstvom studenej vody, spľasne a pokrčí sa.
Čím je to spôsobené?

4. Predstav si, že chceš kamarátom ukázať, že hlboko pod vodou je
tlak vyšší ako pri hladine (bez toho, aby sme do tej veľkej hĺbky
išli, či niečo poslali). Popíš pokus (experiment),
ktorý by ich o tom mohol presvedčiť.

Popis by mal zahŕňať:
(a) jednotlivé kroky, ktoré treba vykonať pri pokuse;
(b) popis očakávaného výsledku (čo sa stane);
(c) stručné vysvetlenie pozorovaného javu (ako to súvisí s tlakom pod hladinou).



Pokus s dierkami na fľaši: naozaj pri nižšom otvore je vyšší tlak, pri
vysvetlení však nesmieme zabudnúť na príčinu toho vyššieho tlaku:
gravitácia priťahuje vodu k Zemi. V beztiažovom stave by experiment
prebiehal inak (voda, miesto toho, aby zaujala najnižšiu možnú polohu
s rovnou hladinou, má sklon nadobúdať tvar gule kvôli povrchovému
napätiu).
https://www.youtube.com/watch?v=o8TssbmY-GM
TODO este nejake lepsie


Para v sude sa po ochladení scvrkne a potiahne steny suda za sebou.
* To by znamenalo, že experiment prebehne rovnako aj na Mesiaci, kde
nie je atmosféra. Ale tam by sud nespľasol. Ako je to možné?
[Para skondenzuje na vodu, tá zaberá oveľa menej miesta ako para. Ale
treba atmosférický tlak zvonku, aby zdeformoval sud.]

Para v sude sa po ochladení zmení na vodu a nemôže tam ostať nič, tak
sud spľasne.
* Odkiaľ vieme, že tam nemôže ostať nič? Napr. v žiarovkách máme
volfrámové vlákno a okolo neho takmer vákuum, takže tam môže ostať
"nič" --- stačí, aby oddeľujúci predmet (napr. stena suda či sklo
žiarovky) odolala rozdielu tlakov.

Sud spľasne, lebo pri rozdielnych teplotách vnútri a vonku sa vyvinie
rôzny tlak.
* Nie celkom, vonku je vzduch voľný a aj keď sa zohreje, tlak sa
viac-menej nezmení, je určený vrstvou atmosféry a gravitáciou.

Pumpa sa zohreje, lebo sa to tam veľmi rýchlo šúcha.
* Nevysvetľuje, prečo sa pumpa zohreje len v dolnej časti.

Pumpa sa zohreje, lebo molekuly vzduchu idú rýchlejšie.
* Časticový model: pri prudkom stlačení vzrastie tlak aj teplota, lebo
piest zrýchľuje častice, čo doň narazia, a tlak je väčší, lebo častice
sú nahusto a veľakrát narazia do stien nádoby (pumpy).

Molekuly plynu sa trením o seba zohrejú.
* Nie, len do seba narážajú, a pri dokonalej pružnosti tie odrazy
nemenia ich rýchlosť či kinetickú energiu, teda ani teplotu.
Priblíženie vedie ku rastu tlaku (nie teploty), čo vidíme pri pomalom
stláčaní, keď sa teplota stíha vyrovnať s okolím (ale k priblíženiu
molekúl dochádza).

Other points:
pochopiteľná fyzika je zo 16. až 19. storočia, cca do 1850: mechanika,
tlak, teplo, optika
1850 až 1900 elektromagnetizmus, rýchlosť svetla, vlny, jadrá atómov
to, čo prišlo v 20., je ťažké a neoveriteľné jednoduchými
experimentmi: relativita, kvantová fyzika, jadrová fyzika, astrofyzika
(čierne diery apod.) --- o objektoch a javoch, ktoré "existujú len vo
svete rovníc a nepriamych pozorovaní, nedajú sa priamo ohmatať"

je to nekončiaca cesta: aj vy teraz viete vyvrátiť teórie, ktorým
ľudia verili stovky rokov, napr. bola teória "horror vacui" od
Aristotela 400 p.n.l.,
že vákuum nemôže existovať, lebo príroda ho neznáša, a chybné
vysvetlenie nasávania --- v
baniach zistili, že vodu nevedia vytvorením podtlaku vytiahnuť vyššie
ako 10.3 metra, Torricelliho barometer 1643 (t.j. 2000 rokov) ---
teraz viete, že to zato, že vyššie ju atmosférický tlak nedokáže
vytlačiť (nie vákuum ju ťahá, ale atmosféra tlačí nahor)

krása fyziky je v tom, že viete robiť experimenty, veci sa s istotou
zopakujú, je to extrémne užitočné (viac-menej všetko komfort moderného
života je založený na dostatočne správnych fyzikálnych vysvetleniach,
od zdrojov energie po kuchynské spotrebiče a počítače a umelú
inteligenciu)
ak ste ľudia, ktorí majú radi tento druh pravidelnosti...


vzduch sa ochladením stlačí: nie, vzduch sa aj pri nízkom tlaku
rozpína, kam dočiahne, napr. do celého suda --- zastaví ho až
protitlak

