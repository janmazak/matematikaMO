Fyzika --- experimenty s tlakom vzduchu a vody

**E1.** Plastovú priehľadnú striekačku s piestom naplníme do polovice vzduchom a zapcháme prstom otvor.
* Piest možno zatlačiť, ale nie úplne: hoci vzduch nevidno, stlačeniu sa bráni; pri zmenšovaní objemu stúpa tlak.
* Zatlačme piest úplne a zapchajme otvor. Piest možno povytiahnuť, ale čím viac ho vytiahneme, tým ťažšie to ide.
Ak piest pustíme, rýchlo sa vráti do pôvodnej polohy.
[Vzduch je aj vnútri, aj vonku, tlačí tak na piest z oboch strán. Podľa toho, kde je tlak väčší, sa piest posúva.]

**E2.** Zopakujeme so striekačkou naplnenou vodou: piest sa ani nepohne.
[Kvapaliny sú na rozdiel od plynov nestlačiteľné a teda aj neroztiahnuteľné.]

**E3.** Naplníme hrniec vodou, ponoríme plastový pohár a vypustíme z neho vzduch. Pohár obrátime hore dnom a nadvihneme (aby spodný okraj zostal ponorený). Vytečie z neho voda?
* Voda nevytečie. [Nedovolí jej to atmosférický tlak. Na vodu v pohári pôsobia dve sily: gravitačná, smerom nadol, a sila smerom nahor vyvolaná atmosférickým tlakom na hladinu kvapaliny, ktorá vďaka nestlačiteľnosti tlak prenáša do každého svojho bodu. Čím vyšší pohár, tým väčšia gravitačná sila. Ak by sme miesto pohára použili skúmavku dlhú cca 11 m, voda sa už neudrží a čiastočne z nej vytečie; hore by ostalo vákuum, resp. vodná para. Takto funguje ortuťový tlakomer: vďaka vyššej hustote ortuti stačí skúmavka dlhá 76 cm, a so zmenou atmosférického tlaku sa mení výška ortuťového stĺpca v skúmavke --- čím vyšší tlak, tým vyšší stĺpec (a menej vákua).]



Pre plyny sú podstatné tri veličiny: teplota, tlak, objem. Tie sú zviazané vzťahom **pV/T = konštanta**
(neplatí v extrémnych prípadoch a sú tam mierne odchýlky pre jednotlivé plyny).

Predstavme si, že zmenšujeme objem plynu.
* Ak postupujeme pomaly, teplota sa nebude meniť, stihne sa vyrovnať s okolím. Tlak stúpne.
* Ak postupujeme rýchlo, teplota bude rásť spolu s tlakom. Príklad: prudko stlačíme piest striekačky plnej vzduchu, alebo hustilka.
Využitie: vznetový motor (nafta sa vznieti po stlačení vzduchu, ktorému stúpne teplota).

Predstavme si, že zväčšujeme objem plynu.
* Ak postupujeme pomaly, teplota sa nebude meniť, stihne sa vyrovnať s okolím. Tlak klesne.
* Ak postupujeme rýchlo, teplota bude klesať spolu s tlakom. Príklad: chladnička by mohla prudko roztiahnuť plyn, ochladiť pomocou neho jedlo, potom kdesi v kompresore plyn znova stlačiť a vzniknuté teplo rozptýliť do okolia, stlačený plyn znova expandovať atď.

_Poznámka_: Čo vieme dokázať experimentom? Nič. Na rozdiel od matematiky experimenty slúžia na *vyvracanie* teórií. Pre daný experiment máme hocikoľko iných vysvetlení. Skúsme napr. hľadať alternatívne vysvetlenia toho, že vzduch v striekačke nemožno úplne stlačiť. Pre každé z nich navrhnime experiment alebo postup, ktorý toto vysvetlenie spochybní:
* Priemer striekačky sa nenápadne zužuje, preto je čím ďalej, tým ťažšie tlačiť piest. [Premeriame, vyrobíme inú starostlivejšie.]
* Pri vývode striekačky je niečo, čo piest odpudzuje (napr. na princípe magnetizmu). [Skúsime iné materiály, rôzne pre piest a striekačku.]
* Gravitácia či iná vonkajšia sila bráni pohybu piestu. [Zmeníme polohu striekačky, zopakujeme experiment v beztiažovom stave.]
* Striekačka má netesnosti, niečo niekde uniká či naopak vchádza. [Experimentujeme vo vákuu, prípadne v kontrolovanom prostredí, kde vieme detegovať úniky.]
* Medzi piestom a striekačkou rastie odpor, napr. kvôli tomu, že sa pri pohybe piest zahrieva. [Znížime trenie mazivom.]
* Pri pohybe piestu dochádza ku chemickej reakcii (napr. tam žiaden plyn nebol, ale vznikol pri šúchaní piesta o stenu striekačky).


**E1.**
1. Do suchej plastovej fľaše nadýchame teplý vlhký vzduch (alebo nad hrncom naberieme paru) a vyložíme ju na niekoľko minút von do chladného vzduchu.
-> Fľaša sa scvrkne. [Pri fixnom tlaku (atmosférický) sa pri poklese teploty musí zmenšiť objem. Presnejšie, pV/T = konštanta, hoci to neplatí v extrémnych prípadoch a sú tam mierne odchýlky pre jednotlivé plyny.]
-> Fľaša sa zarosí. [Studený vzduch nemá kapacitu absorbovať toľko vlhkosti, preto sa pri ochladení časť vyzráža. Demonštrovať to možno tiež otvorením okna v zime (zarosí sa), podobne kapacita vody absorbovať soľ či cukor závisí teploty (teplejšia viac, pri ochladení sa vyzráža rozpustená látka z roztoku).]


5. Zboku spravíme zdola nahor do plastovej fľaše zhruba 4 dierky. Prelepíme ich páskou a fľašu naplníme vodou. Potom pásku prudko odlepíme.
-> Voda z dierok strieka rôzne ďaleko, tým ďalej, čím nižšia dierka. [Tlak vody s otvorenou hladinou (hydrostatický) je vyšší naspodku, lebo ten tlak vytvára voda nad dierkou + gravitácia Zeme + atmosférický tlak (opäť vzduch plus gravitácia).]

6. Na kuchynskú váhu postavíme pohár do 2/3 naplnený vodou a do vody ponoríme najprv prst, potom kovový predmet, potom drevenú paličku či striekačku naplnenú vzduchom (vložený predmet pevne držíme v ruke). Zmení sa číslo na váhe?
-> Hmotnosť, ktorú váha ukazuje, vždy stúpne (nezáleží teda na tom, či daný predmet na vode pláva alebo by sa ponoril, keby sme ho nedržali). Cítime, že prst je vytláčaný smerom nahor. Aj príbor, ale na ňom môže byť efekt slabý až nerozoznateľný. [Voda nadľahčuje všetky predmety, niektoré vďaka tomu plávajú na hladine, iné klesnú ku dnu, lebo gravitácia na nich pôsobí oveľa viac ako nadnášanie vodou (na vysvetlenie vztlakovej sily viď doplňujúcu otázku nižšie). Keď však voda pôsobí silou na prst, musí aj prst pôsobiť presne opačnou silou na vodu. A tá cez pohár prenesie toto pôsobenie na váhu (váha ukazuje vlastne súčet gravitačnej sily pôsobiacej na pohár a vodu a sily, ktorou pôsobí naša ruka proti vztlakovej sile vody pôsobiacej na daný predmet). Všimnite si, že v pohári stúpne ponorením predmetu hladina, to však nemá vplyv na hmotnosť vody.]

Materiál:
1. Suchá plastová fľaša cca 1.5 l
2. Priehľadná malá plastová striekačka
3. Plastová fľaša plná vody, pevne uzavretá, ponechaná malá bublinka vzduchu
4. Plastový pohárik, dostatočne veľký hrniec či vedro
5. Plastová fľaša cca 2 l, vrták na vytvorenie dierok, lepiaca páska
6. Kuchynská váha, pohár s vodou, kovová lyžica či iný predmet vložiteľný do pohára, drevená palička či striekačka naplnená vzduchom
TODO hustilka bike


Doplňujúce otázky:
* Ak sa vo vode skúsime ponoriť celým telom ku dnu, je to ťažké, lebo voda človeka vytláča nahor. Prečo? [Vztlakovú silu je najľahšie vysvetliť na valci s vodorovnými podstavami. Tlak vody na spodnú podstavu je vyšší ako na hornú, tlak na steny zboku sa vyrovná, lebo valec je súmerný, sila je tlak krát plocha, a keďže podstavy sú rovnaké, tak sila smerom nahor je vyššia ako sila smerom nadol. Čím hustejšia kvapalina, tým väčší je rozdiel tlakov (lebo je spôsobený gravitáciou pôsobiacou na kvapalinu). Napr. do ortuti, hustota cca 13x voda, je veľmi ťažké ponoriť prst, a pláva na nej železo. https://www.youtube.com/watch?v=f5U63IGmy6Q]
* Prečo ľudom trvalo tak dlho pozrieť sa na dno Mariánskej priekopy? [Vysoký tlak, ktorý zničí ponorku, cca 1000x atmosferický.]
* Ako je možné, že niektoré ryby žijú až do hĺbky 8000 m, keď človek zvládne len 200 m a tuniaky cca 1000 m? [Hlbinné ryby nemajú plávací mechúr, miesto toho používajú rôzne tukové a želatínové štruktúry. Čokoľvek naplnené plynom by vysoký tlak vody rozdrvil, napr. ľudské pľúca a plávací mechúr tuniakov.]
* Prečo stačí v okruhu s kvapalinou jediné čerpadlo? Napr. ľudské srdce pre krvný obeh. [Tlak sa v kvapaline prenáša.]
* Ako vedia ponorky dosiahnuť, že ich voda ani nevytláča k hladine, ani neťahá ku dnu? [Zmenou hustoty. Do balastných nádrží vpustia vodu, čím sa vzduch, ktorý tam bol pôvodne, stlačí a ponorke pri nezmenenom celkovom objeme stúpne hmotnosť, čiže vzrastie hustota a môže sa ponoriť aj bez ďalšieho použitia motora. Naopak, keď stlačeným vzduchom vytlačia vodu von, hustota zase klesne a ponorka začne stúpať k hladine.]
* Ako funguje hydraulický lis či zdvihák?
TODO nakresliť schematický obrázok, šípky rovnomerne rozmiestnene na ploche naznacuju, ze sila je tlak krat plocha

TODO
kargo kult
jednotlive experimenty vela nedokazuju, aj ked su replikovatelne

